### Výsledek výběrového řízení

Zaslané nabídky a další podklady hodnocení lze nahlédnout [zde](https://drive.google.com/drive/folders/0B2KOx-eEDvKXZjg0UnpoNzV0cjg?usp=sharing).


Česká pirátská strana, zastoupená vedoucím finančního odboru Jaromírem Beránkem, vyhlašuje **vítězem výběrového řízení** na dodavatele účetních služeb, vypsaného dne 15. 5. 2017, společnost **Alvarium s.r.o.**

Do výběrového řízení došly v řádném termínu čtyři nabídky od těchto dodavatelů: Alvarium, Bc. Petr Franěk, FSG Group, UOL (v abecedním pořadí). 

Hodnoticí komise složená ze zástupců finančního odboru a republikového předsednictva nejprve posoudila přípustnost zaslaných nabídek a vyzvala uchazeče k doplnění údajů za účelem plné srovnatelnosti nabídek. V této fázi se Bc. Petr Franěk a společnost UOL rozhodli z účasti na výběrovém řízení odstoupit. Tyto naídky komise dále hodnotila jako nepřijatelné.

Po osobním setkání a pohovoru se zástupci zbývajících dvou dodavatelů, společností Alvarium a FSG Group, provedla hodnoticí komise bodové hodnocení nabídek. Vyššího bodového součtu dosáhla nabídka společnosti Alvarium, na druhém místě se umístila nabídka společnosti FSG Group. Pořadí přijatelných nabídek tedy je: 1. Alvarium, 2. FSG.

Vzhledem k tomu, že nabídka společnosti Alvarium současně splnila všechny požadavky zadavatele, hodnoticí komise doporučuje společnost Alvarium s.r.o. vyhlásit vítězem výběrového řízení a podepsat s ní smlouvu o zajištění účetních služeb a systému transparentního účetnictví. Součástí smlouvy bude tříměsíční lhůta pro dodání systému transparentního účetnictví v minimální funkční verzi a pro ověření schopnosti plnění smluvených SLA.

Proti vyhlášení výsledku výběrového řízení lze podat stížnost [[https://wiki.pirati.cz/kk/start|kontrolní komisi]] strany ve lhůtě do 10 dnů od vyhlášení výsledku výběrového řízení.
